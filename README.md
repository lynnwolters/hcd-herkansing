# Vak: HCD Herkansing

## Intro

Dit is de README voor het vak HCD, hierin lees je over het proces van mijn ontwerp voor Eric. Eric zijn pezen en spieren zijn niet goed ontwikkeld waardoor zijn ledematen zijn vergroeid. Hij kan niet op zijn benen staan en heeft moeite om zijn ledematen te gebruiken, hij zit hierdoor in een rolstoel. Inmiddels is hij gewend om verschillende technologieën te gebruiken waardoor hij zich beter door het leven weet te navigeren maar voor het vak HCD heeft hij nog een ontwerpoplossing voor ons gevonden waar hij last van heeft. Namelijk typen in de trein. Hij zit in een rolstoel en zijn mobiel ligt op de leuning van zijn rolstoel, hij typt normaal met een touch pen die hij in zijn hand vasthoudt maar door de bewegingen van de trein, maakt dit het erg lastig om wat accuraats te typen. Mijn taak is om hier een oplossing voor te ontwerpen.

## Eerste onderzoek (study situation)

### Wat is zijn situatie? (eerste aannames)
* Zijn pezen en spieren zijn niet goed ontwikkeld waardoor zijn ledematen vergroeid zijn, hij kan hierdoor niet op zijn benen staan en heeft moeite om zijn ledematen te gebruiken, hierdoor zit hij in een rolstoel
* Hij typt op een digitaal toetsenbord met een touch pen en zijn mobiel ligt op de leuning van zijn rolstoel
* Om te typen met de touch pen kan hij maar één hand gebruiken
* Hij zit in zijn rolstoel in de trein 
* Hij typt op een fysiek toetsenbord met zijn knokkels
* Er is geen mogelijk om met zijn vingers het toetsenbord aan te klikken, alleen maar met zijn knokkels of d.m.v. een touch pen die hij in zijn hand vast kan houden

### Soorten handelingen die hij in de trein zou willen doen (eerste aannames)
* Scripts lezen en notities en annotaties maken
* Mails beantwoorden
* Een notitie schrijven
* Whatsappen 
* Op social media comments plaatsen
* Een formulier invullen
* Iets opzoeken op het internet

### Wat zou hij graag willen? (eerste aannames)
* Dat het mogelijk is om te typen in de trein
* Dat het accuraat gaat
* Hij in die tijd zijn to do’s af kan handelen

### Vragen voor het eerste testmoment
* Hoe ervaar je het typen in de trein? Kan je echt niks typen of heb je moeite met de accuraatheid ervan?
* Heb je al speciale instellingen of devices voor het typen? 
* Wat zou je graag in de trein willen doen waar typen voor nodig is? Kan je een priority lijst maken van wat je het belangerijkst / minder belangrijk vindt.
* Wat kan je allemaal qua besturing met je lichaam / ledematen?
* Hoe zit je in de trein? Zit je in je rolstoel of in een normale stoel? Staat je rolstoel vast ergens in? Waar zit je? Etc...
* Hoe gebruik je je mobiel? Hoe ligt die op de leuning? Zit die vast ergens in of op? Is er een mogelijkheid om de hoek aan te passen?
* Vindt je het oke om je stem te gebruiken of heb je liever dat je het allemaal kan doen door te typen?

## Eerste ideeën (prioratize identity)
* Idee 1. Toetsenbord dat met de beweging van zijn hand meegaat en letters die groter worden als je eroverheen zweeft
* Idee 2. Letters schrijven in fullscreen modus in plaats van aanklikken op zo'n klein toetsenbord
* Idee 3. Groot toetsenbord fullscreen
* Idee 4. Automatische berichten al gegenereerd die je in kan voegen a.h.v. de context
* Idee 5. Suggestie welk woord je wilt typen 

### Schetsen van eerste ideeën

![IMG_0649](https://github.com/user-attachments/assets/1b11133b-2d96-434c-a959-5cdbf830b5e4)
![IMG_0650](https://github.com/user-attachments/assets/47dc42d9-b1ee-457d-a26d-e7b32226b0ff)

## Eerste testmoment - 3 april 2025

Bij het eerste testmoment op school hebben wij Eric voor het eerst ontmoet en leren kennen. Veel van mijn aannames / online onderzoek bleek te kloppen waardoor ik al redelijk in de goede richting zat wat betreft de eerste ideeën die ik had bedacht. Ook hebben wij hem vragen gesteld om hem en zijn problematiek beter te begrijpen en hieronder vindt je daar de aantekeningen van:

### Aantekeningen eerste testmoment

* Hij is erg beperkt met zijn armen, komt bijvoorbeeld niet bij zijn mond
* Spraak technologie is vaak erg onhandig in de trein door de herrie en via Bluetooth / koptelefoon kan je bijvoorbeeld geen spraakmemo opnemen
* Hij wil graag podcasts luisteren, berichten sturen, social media bekijken, reizen checken, notities maken
* Hij heeft vaak last van zijn schouder omdat hij zijn arm nergens op kan leggen
* Hij gebruikt een normaal toetsenbord waarbij de cijfers boven het toetsenbord staan, heeft meerdere custom toetsenborden geprobeerd maar die vond hij niet fijn door het vele switchen tussen karakters, verder heeft hij geen extra instellingen, hij vind een zo compact mogelijk toetsenbord het fijnst waar alles op staat
* Text to speech vindt hij interessant maar ook daar is hij vaak meer bezig met het corrigeren van de tekst door de herrie, hij wacht daardoor vaak op een stil moment in de trein
* Hij vindt het jammer dat juist in de trein een moment is waarop je even contact kan leggen met je sociale kring maar dat hij hierin dus beperkt wordt
* Hij vindt accuraatheid en dat het makkelijk gaat belangrijker dan dat het snel gaat, hij zou het wel fijn vinden als er ook een optie is om sneller te typen, dat hij kan wisselen
* Verbeteren van de tekst die hij typt of inspreekt kost veel energie
* Hij gebruikt wel woordvoorspelling en autocorrectie maar ook daar moet hij het een en ander verbeteren
* Swipe toetsenborden vindt hij verschrikkelijk
* Hij kan handelingen zoals pinchen en zoomen niet
* Hij swiped om terug te gaan
* Hij wil graag als eindproduct een oplossing om makkelijker en meer accuraat te typen, waarbij hij de mogelijkheid heeft om te switchen a.h.v. wat hij op dat moment zou willen doen, hij kan namelijk geen antwoord geven op wat hij het liefst zou willen doen
* Instagram is het makkelijkst in gebruik omdat je daar niet veel hoeft te typen
* Hij vindt het ook vervelend dat in veel apps vaak al het toetsenbord omhoog komt en je altijd eerst een zoekactie moet doen om ergens heen te gaan
* Hij staat open om een heel nieuw toetsenbord te leren of een spraak systeem
* Hij gebruikt af en toe een raster waarmee hij kan navigeren, die wordt dan over het toetsenbord heen gelegd en dan kan hij zeggen klik op b5
* De demo van dat hij probeert letters te tekenen werkte voor hem opzich wel goed en hij vond het een mooie optie om Japanse letters te leren bij Duolingo

### Interessante dingen die ik uit het eerste testmoment haal

* De behoefte om te kunnen kiezen wat hij doet en hoe hij het doet
* Dat het tekenen van letters best een goede optie was
* Dat hij vaak eerst een zoekactie moet typen om ergens heen te gaan

## Eerste prototype

Omdat ik het een erg interessant idee vond en Eric het ook zag zitten, heb ik een prototype gemaakt van het teken toetsenbord. Dit is de [link](https://lynnwolters.github.io/hcd-herkansing/) naar het prototype. Het is nog een vrij eenvoudig model maar wel erg accuraat wat betreft het tekenen. Als ik merk dat Eric het nog steeds fijn / interessant vindt werken, dan ga ik het verder uitwerken met de volgende functies:

* De zoom optie verwijderen omdat hij anders niet meer terug kan als hij perongeluk twee keer snel achter elkaar klikt
* Als je op 'wis alles' klikt dat ook het tekst veld leeg wordt gemaakt
* Dat je een response krijgt als je op een van de buttons klikt
* Dat je een heel bericht kan tekenen zonder dat je het hele scherm onder tekent

<img width="281" alt="Scherm­afbeelding 2025-04-07 om 11 25 07" src="https://github.com/user-attachments/assets/80234bf4-22d4-4a37-ad9f-f4701c9d2bae" />

### Hoe het is gemaakt

Ik heb wat onderzoek gedaan om dit prototype mogelijk te maken en ik kwam er al snel achter dat het vrij lastig is om dit te maken. In de basis is het simpel: een canvas waar je op kan tekenen > de tekening wordt omgezet naar een image > d.m.v. [OCR](https://nl.wikipedia.org/wiki/Optical_character_recognition) technologie wordt het karakter herkend. Echter mis je de accuraatheid van het model omdat je hem niet kan trainen. Ik kreeg met deze opzet heel vaak verkeerde tekst terug en ik heb helaas geen kennis van AI om een trainingmodel erin te bouwen. Ik had het nog geprobeerd met [TensorFlow.js](https://www.tensorflow.org/js) maar dat was echt ontzettend lastig. Toen ben ik opzoek gegaan naar Codepens waarbij mensen dit geprobeerd hadden en ook daar liep ik telkens tegen de muur. Vaak waren het image to text modellen waar ik natuurlijk niks aan heb. Uiteindelijk vond ik een [prototype](https://codepen.io/tomapaunovic/pen/BapVoqb) wat ontzettend goed werkte en die heb geïmplementeerd in mijn design (alleen de JavaScript code). Ondanks dat ik voor een groot deel de JavaScript code van iemand anders heb, weet ik goed wat er gebeurd en kan ik het een en ander aanpassen om mijn prototype te realiseren.

## Tweede testmoment - 10 april 2025

![IMG_0790](https://github.com/user-attachments/assets/377e8959-73b8-4aff-bd26-66193901e2d7)

Voor het tweede testmoment reisden we af naar Station Amsterdam Amstel waar Eric een trein had geboekt om onze prototypes in te testen. Al gelijk zagen we de vervelende problemen waar Eric dagelijks mee te maken krijgt. Zoals een hele smalle en lange omweg nemen om op het station te komen en dat er in Castricum geen medewerkers aanwezig waren om hem in / uit de trein te helpen terwijl hij het een week van te voren had aangevraagd... Daarom zijn we voor deze keer in de metro gestapt en zullen we bij het volgende testmoment een nieuwe poging wagen. 

![IMG_0791](https://github.com/user-attachments/assets/038d2ad6-3754-4e4f-8dd6-eda5ef2d30fa)

### Bevindingen tweede testmoment

Eric vond het prototype erg tof werken, vooral dat je heel vrijuit kan tekenen en het erg accuraat is. Wel had hij een paar punten die hij graag anders zou willen zien:

* Zoom functie verwijderen: dit ging namelijk al meteen mis toen Eric perongeluk twee keer op het scherm klikte waardoor het erg lastig werd om terug naar fullscreen te gaan
* Optie om canvas leeg te maken en daarna verder te schrijven: op dit moment werd het erg vol op het canvas omdat er nog geen mogelijkheid is om het canvas schoon te maken zonder dat het input field leeg wordt gemaakt of vervangen wordt
* Input field tekst groter en duidelijker: hij vond het lastig om te zien waar de getekende tekst stond
* Meer feedback: nu ziet hij niet echt wat er veranderd en hij krijgt geen response

### Aangepaste versie

<img width="281" alt="Scherm­afbeelding 2025-04-15 om 11 48 55" src="https://github.com/user-attachments/assets/4fb22423-413b-42a5-b5cf-1def3a244eab" />

* Een knop om de tekst naar het klembord te kopiëren met response
* Duidelijker instructie tekst
* Weten waar de getekende tekst komt te staan
* Woorden kunnen toevoegen d.m.v. voeg toe knop, het is nu mogelijk om een hele zin te schrijven zonder dat het oude verwijderd wordt
* Double tap zoom verwijderd

## Derde testmoment - 16 april 2025

Bij het derde testmoment kon Eric er helaas niet zijn, we zijn toen zelfstandig de trein in gestapt en hebben elkaars prototype getest. Om de ervaring van Eric te simuleren hebben we de mobiel losjes in onze handen gehouden en dat de ander geen ondersteuning aan zijn arm had:

<img width="429" alt="Scherm­afbeelding 2025-04-21 om 17 09 39" src="https://github.com/user-attachments/assets/14b784dd-d91b-4168-bbe1-1c311ed393c9" />

### Bevindingen derde testmoment

* De knoppen vallen weg door het scherm en je kan niet echt lekker naar beneden scrollen
* Kopieer bericht is niet duidelijk door de kleur en omdat die half van het scherm afvalt
* Het zou tof zijn als de tekst verdwijnt als je kopieert
* Nog geen optie om te wissen als je iets verkeerds hebt getekend

### Aangepaste versie

<img width="279" alt="Scherm­afbeelding 2025-04-22 om 10 21 16" src="https://github.com/user-attachments/assets/6571a82c-c4a3-4908-bff2-45ef3dcf9995" />

* Kopieer bericht is nu duidelijker door padding, andere kleur en fixed position waardoor je hem altijd ziet
* Er is nu een optie om alleen het canvas te wissen
* De tekst in het canvas verdwijnt als je hebt gekopieerd om snelle aanpassingen te maken
* Doordat het canvas nu iets smaller is, heb je meer ruimte om te scrollen, hierdoor kan je naar beneden scrollen als je bijvoorbeeld teveel tekst typt of een knop net niet goed kan bereiken

## Vierde testmoment

![IMG_1061](https://github.com/user-attachments/assets/b7a9d1ee-59ea-4a0f-92f9-d084edca1778)

Voor de vierde en laatste test is Eric weer naar ons toe gekomen. Mijn prototype was inmiddels twee iteraties verder en hij vond het erg tof werken, vooral het schrijven. Wel had hij nog een paar aanpassingen die hij graag zou willen zien:

* De twee oranje knoppen lijken identiek op elkaar waardoor je heel snel op 'wis tekst' kunt klikken en je alles kwijt bent
* Het blijft lastig om een heel woord te schrijven, er is namelijk nog geen optie dat je een woord verder kan schrijven onder elkaar, dan ziet het prototype dat als een spatie
* Was nog niet helemaal duidelijk dat je op 'voeg getekende tekst toe' moest klikken

### Aanbevelingen a.h.v. het vierde testmoment

Aan de hand van het vierde testmoment zou ik een paar dingen toch heel anders doen. Doordat hij mij vertelde dat lange woorden lastig te schrijven waren, kreeg ik ineens een hele andere ingeving en zag ik dat er een veel betere manier was om dit prototype te maken, namelijk letter voor letter. In plaats van dat je steeds moet letten op de grootte van het canvas en dat het niet te vol raakt, is het veel handiger om letter voor letter in het tekstveld te zetten, en dan zonder een knop van 'voeg tekst toe'. Het huidige prototype is zo onstaan door die technologie die erin zit en de kleine hoeveelheid tijd die we hadden waardoor ik dit even over het hoofd heb gezien. De volgende functies zouden erin zitten:

* Een letter schrijven en dan gelijk in het tekstveld, het canvas wordt daarna ook gelijk gewist
* Er is een spatie knop
* Er is een backspace knop die letter voor letter verwijderd uit het tekstveld
* Er is een knop die het hele tekstveld leeg maakt
* Er is een kopieer knop

## Bronnen
* https://www.digitoegankelijk.nl/het-verhaal-van-eric-groot-kormelink (kijken hoe Eric beweegt)
* https://nl.wikipedia.org/wiki/Optical_character_recognition (image to text technologie)
* https://www.tensorflow.org/js (JavaScript AI training model)
* https://codepen.io/tomapaunovic/pen/BapVoqb (prototype waarvan ik de JavaScript code heb gebruikt)

